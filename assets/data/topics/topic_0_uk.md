## Чому Об'явлення?

Якщо ці рядки читає той, хто не вірить у Бога, або якщо ваша релігія не є християнською, то не поспішайте закривати програму. Подумайте, можливо, ви не випадково опинилися тут. Спробуйте прочитати хоча б передмову, щоб зрозуміти аргументацію. Можливо, вас також зацікавить, що Бог хоче сказати людям. Погодьтеся, що в більшості судів людям дають право висловитися, перш ніж винесуть вирок. Тому пропоную прочитати передмову до кінця, перш ніж винести свій вердикт.

Книга Об'явлення – це книга для всіх християн. Сам Ісус Христос передав це послання. І з перших же рядків в ньому чітко вказано, від кого воно, кому воно адресоване і як правильно з ним поводитися. Ця програма створена для того, щоб допомогти всім християнам, незалежно від конфесії, зрозуміти цю книгу. Це може здатися складним. А враховуючи різниці в доктринах, культурах, звичаях, поколіннях і навіть перекладах Біблії, завдання здається майже неможливим. І щоб подолати всі ці відмінності, накопичені за 2 тисячі років, давайте спробуємо повернутися як можна ближче до часу написання книги...

> «Блаженний, хто читає, і ті, хто слухає слова пророцтва та додержує написане в ньому, час бо близький!» (Об 1:3)
